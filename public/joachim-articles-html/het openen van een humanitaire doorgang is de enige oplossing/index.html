
<article>
    <h2>Barchette - Het openen van een humanitaire doorgang is de enige oplossing</h2>
    <p>26-08-2011 | Joachim Ben Yakoub</p>
    <div><p>De film is een poetische en muzikale documentaire die ons hopelijk gevoeliger zal maken voor het drama dat zich onder onze ogen aan het afspelen is, op enkele honderden kilometers van de stranden waar we deze zomer hebben liggen zonnen.</p></div>
    <div><p>Met duizend papieren bootjes, startte Giacomo Sferlazo, een jonge kunstenaar uit Lampedusa, zijn wandeling aan café « le Port de l’Europe » in Sin-Gillis, Brussel. Het pleintje dat men in de volksmond « Place du bateau » noemt, wordt momenteel bezet wordt door een tijdelijk monument van Globe Aroma vzw. Via de Pianofabriek en de Parvis de Saint-Gilles vertok hij naar « ‘t Klein Kasteeltje » om zijn wandeling uiteindelijk te eindigen bij de eurocraten op het Luxemburgplein in Elsene. Onderweg liet hij een spoor van krantenpapieren bootjes achter. Een windstoot blies algauw de eerste bootjes weg. Een voorbijrijdende koets reed de volgende plat en een regenbui deed de laatste boten verdrinken. Tussendoor deelde hij folders uit met de eis voor de onmiddelijke opening van een humanitair corridor tussen Lybië en Europa.</p>
    <p>"Barchetta" is een performance die de vraag voor de opening van een humanitaire corridor tussen Lybië en Europa kracht wil bij zetten. Een symbolische wandeling door de straten van Europese steden, Londen, Rome, Parijs,... Vandaag was het de beurt aan Brussel. Giacomo Sferlazzo is een kunstenaar Aan deze frontlinie wordt hij regelmatig geconfronteerd met het actuele en acute probleem van vluchtelingen die tijdens hun overtocht in de Middellandse Zee verdrinken. Hij verdraagt de situatie niet langer en rebelleert tegen de apathie en hypocrisie van Europa en probeert ook zijn medeburgers op hun verantwoordelijkheid te wijzen. Als Europeaan, Italiaan en inwoner van het eiland Lampedusa kan hij niet stil toekijken naar de tragedies die zich dagelijks afspelen op de Middelandse Zee. De Afrikaanse vluchtelingen aan hun lot overlaten, betekent hen veroordelen om hun leven te wagen met schammele vlotten op zee.</p>
    <p>Sinds 1998 zijn er ongeveer 15.760 dode lichamen gvonden in de Middellandse Zee. Oude en jonge mannen, vrouwen en kinderen, allen op zoek naar een nieuw leven, hebben de dood gevonden in plaats van betere leefomstandigheden. Er wordt zelden met een woord gerept over deze doden en wat erger is, niemand onderneemt stappen om te voorkomen dat andere mensen de dood tegemoet treden tijdens deze wanhopige en gevaarlijke reis die ze blindelings ondernemen om Europa te bereiken.</p>
    <p>Een humanitaire corridor tussen Libië en Europa zou met andere woorden duizendenmensenlevens kunnen redden. Het zou ook de financiering van criminele verenigingen bevriezen die zich bezighouden met wat ‘de reis van de hoop’ wordt genoemd. Europa moet kiezen voor een gemeenschappelijke visie om een verenigd en gastvrij systeem uit te bouwen!</p>
    <p>Met deze performance hoopt Giacomo Sferlazzo de dood van duizenden mensen te vermijden die jaarlijks de overtocht naar Europa wagen. Giacomo lanceert daarom een oproep om alle Afrikaanse vluchtelingen onmiddelijk te evacueren. Vooral diegene afkomstig uit de hoorn van Afrika en gegijzeld worden in de, door Europa gesteunde, Libische oorlog, alsook zij die vastzitten aan de grens tussen Libië en Tunesië. Europa moet volgens Giacomo dringend ophouden met het stilzwijgend toekijken naar dit drama, vooraleer de stilte overgaat in medeplichtigheid. Europa zou een gezamenlijke inspanning van haar lidstaten moeten aanmoedigen en de evacuatie van deze vluchtelingen naar haar eigen grondgebieden
        moeten organiseren en zorgen voor degelijke opvang.</p>
    <p>Aansluitend op de performance wordt op zaterdag 27 augustus 2011 de documentaire «Towards the last shore » van Fabrizio Basano vertoond in de Pianofabriek in Sint-Gillis. De film is een poetische en muzikale documentaire die ons hopelijk gevoeliger zal maken voor het drama dat zich onder onze ogen aan het afspelen is, op enkele honderden kilometers van de stranden waar we deze zomer hebben liggen zonnen.</p>

    <p>Meer info:
        <a href="http://giacomosferlazzo.it" target="_blank">http://giacomosferlazzo.it</a>
        <a href="http://percorridoioumanitario.wordpress.com" target="_blank">http://percorridoioumanitario.wordpress.com</a>
        <a href="http://www.askavusa.blogspot.com" target="_blank">http://www.askavusa.blogspot.com</a>
        <a href="http://www.pianofabriek.be/culturencentrum" target="_blank">http://www.pianofabriek.be/culturencentrum</a> </p></div>
</article>
